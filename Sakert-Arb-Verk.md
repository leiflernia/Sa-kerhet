
# Säkerhet vid maskin

<img style="margin-top: 2em" id="ingress" src="https://lernia.itslearning.com/data/1821/C33240/S%C3%A4kerhet/CNC%20%282%29.jpg">  

  

### GRUNDRUTINER FÖR SKÄRANDE BEARBETNING

  

Vissa manöverpaneler, transformatorer, motorer, kopplingsboxar och andra delar i maskiner är försedda med högspänningsanslutningar, vilka inte får vidröras eftersom detta medför kraftig elstöt.

Vidrör aldrig en brytare med våta händer, eftersom även detta kan framkalla elstötar.

  

VARNING:

- Det är viktigt att operatören exakt vet vart nödstoppsknapparna i maskinen är placerade så att ingen onödig tid går till spillo vid en eventuell nödsituation.

- Innan du byter säkring måste du slå ifrån maskinen.

- Se till att operatörsplatsen är väl tilltagen och inte innehåller några hinder (risk att snubbla och falla).

- Vatten eller olja kan göra golvet halt och riskfyllt. För att förhindra olycksfall ska alla golvytor hållas torra och rena.

- Innan du manövrerar maskinen måste du alltid kontrollera att du tänkte aktivera rätt manöverorgan.

- Vidrör aldrig brytare/knapp utan att först tänka efter.

- Arbetsbänkar i maskinens närhet måste vara tillräckligt stadiga för att förhindra olyckor. Föremål som placeras på dessa bänkar måste hindras från att glida av bänken.

- Om en arbetsuppgift ska utföras av två eller flera personer måste man först ha upprättat ett signalsystem som innebär att man signalerar till varandra vid varje nytt moment i arbetet. Om en signal inte ges eller kvitteras så får nästa arbetsmoment inte påbörjas.

  
  

OBSERVERA

- I händelse av strömavbrott måste du omedelbart slå ifrån huvudbrytaren.

- Använd endast rekommenderade hydrauloljor, smörjmedel och fetter eller acceptabla motsvarigheter.

- När du byter säkring måste du alltid se till att den nya säkringen har rätt värde.

- Skydda NC-styrningen, manöverpanelen, elskåpets panel etc. från stötar eftersom detta kan medföra störningar i driften.

- Ändra inte parametrar, värden och andra elektriska inställningar i onödan. Om det inte går att undvika sådana ändringar så måste man först notera de tidigare värdena så att dessa kan ställas in på nytt om så skulle erfordras.

- Varningsskyltarna i maskinen får inte smutsas ner, repas eller avlägsnas från maskinen. Om sådana skyltar skulle bli oläsliga eller saknas i maskinen måste man beställa nya skyltar från maskintillverkaren.
- Om dörrförseglingen eller ljusridå på maskin som du ska använda är frånkopplad eller är trasig på Något sätt, har man som operatör befogenhet att stänga av maskinen tills felet är avhjälpt. 

**Rapportera till din närmaste chef eller underhållspersonal som finns på företaget.**

Skulle man  ändå använda maskinen är risken att maskinens garantier inte gäller om det skulle hända något allvarligt som tex  att du som operatör råkar ut för en olycka i maskinen för att det går att öppna dörren medan maskinen är i automatik och producerar detaljer.

**Därför är det inte tillåtet för dig som operatör att montera bort skyddsutrustning som finns på maskinen.**
Skulle det hända att du gör det så blir du automatiskt personligt ansvarig och kan där med bli dömd till böter om olyckan är framme. 
Det kan även vara orsak till uppsägning.
Även om ingen olycka har hänt.


  
  

### FÖRE START

  

FARA:

- Kablar, sladdar och ledningar med skadad isolering kan orsaka strömläckor och elstötar.

- Kontrollera kablarnas/ledningarnas skick.

  

VARNING:

- Se till att du fått en god förståelse av innehållet i driftsanvisningen och programmeringsanvisningen. Varje funktion och åtgärd skall vara klar och tydlig.

  

- Använd arbetsskor som inte skadats av olja, skyddsglasögon med sidoskydd, arbetskläder och övrig erforderlig skyddsutrustning.

- Stäng samtliga dörrar och kåpor för NC-styrningen, manöverpanelen och el-panelen

  

OBSERVERA:

- Nätkabeln från verkstadens huvudbrytare till huvudbrytaren i maskinen skall ha tillräckligt tvärsnitt för den använda strömstyrkan.

- Kablar som måste förläggas på golvet ska skyddas mot spånor så att det inte finns någon risk för kortslutning.

- Före första idrifttagningen av maskinen efter uppackning eller sedan maskinen stått stilla under en längre period måste man på nytt smörja samtliga glidytor. Kör då smörjoljepumpen tills dess att olja tränger ut från avstrykarna. Kontakta dock alltid maskintillverkarens representant för att få information om vilken åtgärd som ska vidtas då detta är beroende av typ av maskin.

- Oljebehållarna skall vara fyllda till nivåmarkering. Kontrollera och fyll på olja om så erfordras.

- Beträffande smörjpunkter, oljefabrikat och korrekta oljenivåer hänvisas till maskinens servicehandbok.

- Kontrollera att omkopplare och spakar fungerar utan hinder.

- Vid tillslagning av maskinen skall man som första moment slå på elhuvudbrytaren i verkstaden, maskinens huvudbrytare och strömbrytaren på manöverpanelen (läge ON = till) i nämnd ordning.

- Kontrollera skärvätskenivån och fyll på skärvätska om så erfordras

  
  
  

### RUTINKONTROLLER

  
  

VARNING:

  

När du kontrollerar remspänningen måste du vara försiktig så att inte fingrarna fastnar mellan remmen och remskivan.

  

OBSERVERA:

  

- Kontrollera att manometrarna visar rätta värden.

- Kontrollera att inget oljud hörs från motorer, växellådor och andra delar i maskinen.

- Kontrollera smörjningen av kulskruvar och glidytor i maskinen.

- Kontrollera att skyddskåpor och säkerhetsanordningar fungerar väl

- Kontrollera remspänningen. Byt ut remmar (remmar i sats) som slakar (blivit sträckta) mot nya remmar.

  
  

### VARMKÖRNING

  

OBSERVERA:

  

- Varmkör maskinen, särskilt spindeln och matningsaxlar, i 5- 10 minuter på halva max. varvtalet i automatikdrift

- Detta varmkörningsprogram ska förflytta samtliga axlar i maskinen.

- Kontrollera i samband med denna varmkörning att alla delarna fungerar korrekt.

- Var särskilt noga med att varmköra spindeln. Om maskinen används för faktisk bearbetning omedelbart efter start eller efter en längre tids stillastående kan de delar som utför glidande rörelser i maskinen förslitas p.g.a. för lite olja. Dessutom kan termisk vidgning av maskindelarna medföra försämrad bearbetningsnoggrannhet.

  
  
  
  

### FÖRBEREDANDE ÅTGÄRDER

  

VARNING:

  

- Verktygsuppsättningen i maskinen ska anpassas efter maskinens tekniska data, mått och typ.

- Slitna verktyg kan orsaka skador. Byt därför ut slitna verktyg i god tid.

- Bearbetningsområdet ska ha god belysning för att underlätta säkerhetskontroller.

- Verktyg och andra föremål kring maskinen eller utrustning ska lagras på ett sådant sätt att de inte hindrar operatörens manöverplats (så att operatören kan stå stadigt under arbetet) och så att det finns fria passager kring maskinen.

- Verktyg och andra föremål får inte placeras på spindeldockan, revolvern, kåporna och liknande ställen.

  

OBSERVERA:

  

- Verktygens längdmått ska ligga inom angivna toleranser för att förhindra kollision.

- När du satt upp ett verktyg måste du alltid provköra.

  
  

### DRIFT

  

VARNING:

  

- Arbeta inte med långt hår som kan fastna i maskinen. Bind upp håret på ett sådant sätt att det hålls ”ur vägen”.

- Manövrera inte maskinen med handskar eftersom detta kan orsaka felmanövrering och/eller allvarlig skada.

- När en tung detalj måste flyttas så ska två eller flera personer alltid arbeta tillsammans om arbetet innebär en risk.

- Endast utbildad, kvalificerad personal får handskas med gaffeltruck, kran eller liknande utrustning samt förbereda lyft av maskin/utrustning.

- Vid körning av gaffeltruck, kran eller liknande utrustning måste man vara särskilt noga så att man förhindrar kollision och skada på utrustning.

- Linor och stroppar måste vara anpassade efter den vikt som ska lyftas och ska vara utformade enligt gällande bestämmelser.

- Se till att få ett bra grepp om arbetsstycket.

- Stoppa maskinen innan du ställer in skärvätskemunstycket mot verktyget.

- Vidrör aldrig en roterande detalj eller roterande spindel med bara händerna eller på annat sätt.

- Om du ska avlägsna en detalj ur maskinen på annat sätt än med palettväxlare så måste du stoppa verktyget och se till att ha tillräckligt utrymme mellan detaljen och verktyget.

- Torka aldrig av en roterande detalj. Avlägsna inte heller spånor med trasa eller för hand. Stoppa alltid först maskinen och använd en borste.

- Använd en borste för att avlägsna spånorna från stålspetsen (aldrig bara händerna).

- Stoppa maskinen vid uppsättning eller nertagning av verktyg.

  
  
  

OBSERVERA:

  

- Öppna aldrig maskinens skyddsdörr under pågående automatikdrift.

- Vid kraftig materialavverkning måste man förhindra spånansamlingar eftersom heta spånor kan fatta eld.

  
  

### AVBROTT I BEARBETNINGEN

  

VARNING:

  

- Om du lämnar maskinen tillfälligt måste du slå ifrån strömbrytaren på manöverpanelen och slå ifrån huvudbrytaren alternativt försäkra dig om att

ingen obehörig kan manövrera maskinen.

  
  
  

### EFTER AVSLUTAT ARBETE

  

OBSERVERA:

  

- Rengör alltid maskinen eller utrustningen. Avlägsna spånorna och rengör skyddskåpornas inspektionsfönster etc.

- Rengör inte maskinen eller utrustningen innan den stoppats.

- Återställ samtliga delar i maskinen till utgångsläget.

- Kontrollera avstrykarnas skick. Byt ut trasiga avstrykare.

- Kontrollera skärvätskor, hydrauloljor och smörjmedel och se till att dessa inte är förorenade. Vid kraftig förorening måste de bytas ut.

- Kontrollera skärvätske-, hydraulolje- och smörjmedelsnivåerna. Fyll på om så erfordras.

- Rengör filtret i skärvätsketanken.

- Innan du lämnar maskinen efter avslutat arbetsskift ska du slå ifrån nödströmbrytaren på manöverpanelen, maskinens huvudbrytare och huvudbrytaren i verkstaden (i nämnd ordning).

  
  
  
  

### SKYDDSANORDNINGAR

  

Skyddsanordningar

- Samtliga skyddsdörrar.
- Ändlägesbrytare.
-  Nödstoppsknappar.

  

  

Förberedande åtgärder före underhåll

- Utför aldrig underhållsåtgärd om underhållsansvarig personal inte beordrat detta.
-  Reservdelar, slitdelar (packningar, oljetätningar, O-ringar, lager, olja och fett mm) ska alltid förberedas för åtgärd.
-  Vidta förberedelse för registrering av underhålls- och korrigeringsåtgärderna.

  

OBSERVERA:

- Läs noggrant igenom och se till att du förstår innehållet i säkerhetsföreskrifterna i dokumentationen.
-  Läs noggrant igenom hela underhållsinstruktionen och se till att få god förståelse för principerna, konstruktionen och de försiktighetsåtgärder som ska vidtas
