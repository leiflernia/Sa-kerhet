# Skaderisk i en svetsverkstad

<img style="margin-top: 2em" id="ingress" src="https://lernia.itslearning.com/data/1821/C33240/S%C3%A4kerhet/Svets%20%282%29.jpg">

  

Svetsverkstäder skall vara utformade så, att risker för skador blir så liten som möjligt.

Moderna svetsverkstäder uppfyller i regel kraven för en säker arbetsmiljö, och det pågår en ständig forskning för att förbättra arbetsmiljön.

  

### Skaderisker på grund av maskiner

Vid arbete i maskiner måste man se till att maskinerna fungerar som avsett.


- Föreskrivna skydd skall sitta på plats och fungera.

- Om nödstopp finns är det ett krav skall dessa fungera.

  

- Se till att inte överbelasta maskiner. Maskinens prestanda står på märkskyltar eller i bruksanvisningar.

  

- Använd aldrig maskiner Du inte är utbildad på!

  

- Den som tar bort ett skydd på en maskin eller gör det obrukbart kan dömas till böter för allmänfarlig vårdslöshet!

### Skaderisker på grund av lyft

Ett farligt moment i en svetsares vardag är att den innehåller många tunga objekt som ska lyftas, vändas eller flyttas på annat sätt. Det kan vara lyft av mindre föremål från golvet upp till en arbetsbänk med handkraft, eller lyft av tunga konstruktioner med hjälp av telfrar eller lyftkranar. Förutom risken för skador vid lyft, förekommer också risken för att få fallande eller tippande arbetsstycken över sig.

En människa är inte avsedd att vara lyftkran. Allt för många arbetsskador beror på för tunga, för ensidiga eller felaktiga lyft. Se därför till att:

- aldrig lyfta mer än du orkar

  

- alltid lyfta med rak rygg

  

- aldrig lyfta och vrida kroppen samtidigt

  

- aldrig bära tunga saker och gå baklänges

  

<br>

Lyft med hjälpmedel som kranar, telfrar, truckar etc. är alltid riskfyllda.

- Vid lyft med lyftkrokar måste du se till att stroppar eller lyftöron sitter ordentligt fast och inte kan glida.

- Använd hellre tygstroppar än kättingar och vajrar.

- Se till att ingen är i vägen.

- Kontrollera längor och stroppar så att de inte är bräckta eller utslitna.

- Var aktsam vid användandet av plåthandskar. Se till att de sitter ordentligt fast i synnerhet vid vändning av stora plåtstycken eller när plåtar skall inpassas i maskiner.

- Vid lyft med truckar eller lasttraktorer skall du se till att dessa inte överbelastas.

- Stå aldrig bakom en backande maskin.

- Chansa aldrig vid förflyttning av tunga arbetsstycken. Se till att stå så att det är lätt att flytta på sig om något händer.

  

<div  class="videoWrapper">

<iframe  width="640"  height="390"  src="https://www.youtube.com/embed/Q0iW_FpI9HE"  frameborder="0"  allow="accelerometer; autoplay; encrypted-media; gyroscope; picture-in-picture"  allowfullscreen></iframe>

</div>

::: warning Obs!

Tänk på att vid användning av olika lyfthjälpmedel måste man ha gått utbildning för att få använda dessa. Endast förare med förarbevis får köra truck eller traktor

:::

<img style="margin-top: 2em; padding: 20px" id="ingress" src="https://lernia.itslearning.com/data/1821/C33240/S%C3%A4kerhet/truck.png">
  

Det är viktigt att även använda sig utav hjälpmedel för att underlätta obekväma arbetsställningar och slitage på armar och händer.

  
  

Balansblock för att avlasta armar och händer vid ar­bete med slipmaskiner, svetskablar, slangpaket etc.

  

Höj- och sänkbara svetsbord och stolar för en bätt­re arbetsställning.

  

Lägesställare som vrider arbetsstycket under svets­ningens gång vilket ger en bättre arbetsställning.

  

Rullbockar underlättar arbetet vid svetsning av cylindriska arbetsobjekt.

  

Så här kan en lägesställare se ut

  

![enter image description here](https://lernia.itslearning.com/data/1821/C33240/S%C3%A4kerhet/l%C3%A4gesst%C3%A4llare.png)

  
  

### Skaderisker på grund av damm och stoft

  

Många av en svetsares arbeten genererar damm och stoft.

Slipning är ett exempel ,arbete med luftdrivna eller roterande verktyg ett annat.

Vid slipning och kapning med handhållna maskiner lossgörs partiklar och stoft som sedan svetsaren drar in i andningsvägarna. Det finns maskiner med utsug direkt vid verktyget, annars måste en filtermask användas.

  

<div  class="videoWrapper">

<iframe  width="874"  height="492"  src="https://www.youtube.com/embed/h5KHS8rihdk"  frameborder="0"  allow="accelerometer; autoplay; encrypted-media; gyroscope; picture-in-picture"  allowfullscreen></iframe>

</div>

  

Vid arbete med luftdrivna maskiner virvlar damm upp när överskottsluften trycks ur maskinen. En väl städad verkstad är bästa garantin för en god hälsa.

  

### Skaderisker på grund av varma material

  
  

Varma material är också en del av yrket. Använd alltid handskar och annan behövlig utrustning.

Du kan läsa mer om detta i I tidigare avsnitt Säkerhetsrisker under rubriken värmestrålning.

  

### Skaderisker på grund av elektriska ledningar och kablar

  

Arbete med bågsvetsning innebär att ett antal kablar ingår i utrustningen. Både primär- och sekundärkablarna till/ från en svetsmaskin kan vara tunga och otympliga och av den anledningen besvärliga att hantera. Med moderna omriktarmaskiner behöver inte sekundärkablarna vara så långa, och därmed kan vikten hållas nere. I gengäld blir primärkabeln längre.

Arbetet kan med andra ord vara både tungt och riskfyllt. Tänk därför alltid på:

  

- att vara försiktig vid hantering av elektriskt ledande material. Oavsett användningsområde skall alla elektriska ledare vara hela och ordentligt dimensionerade. Det innebär bl a att återledarkabeln skall ha minst samma area som svetskabeln.

- se till att återledarklämman sitter så nära svetsstället som möjligt så att inte svetsströmmen tar omvägar via elektriska installationer, lyftvajrar, armering etc. Många bränder har börjat på det viset. Det har också hänt att skyddsjord satts ur funktion på grund av felaktig återledning. Vid arbete inuti behållare och dylikt får inte 230 V användas till sladdlampor, elektriska maskiner m.m. 24 V är tillrådligt.

  

<div  class="videoWrapper">

<iframe  width="640"  height="390"  src="https://www.youtube.com/embed/zNNySeYSw9o"  frameborder="0"  allow="accelerometer; autoplay; encrypted-media; gyroscope; picture-in-picture"  allowfullscreen></iframe>

</div>

- Var aktsam med placeringen av kablar så att de inte skadas av överkörning, genom klämning eller liknande.

- I svetsarens utrustning ingår förutom svetskablarna också andra kablar och slangar som skall flyttas i arbetet. Det kan vara trycklufts och friskluftsslangar, elkablar till handlampor, slip- och borrmaskiner etc. Dessa slangar och kablar bör slås samman till ett paket, vilket underlättar både förflyttning och renhållning.

  

<div  class="videoWrapper">

<iframe  width="1280"  height="720"  src="https://www.youtube.com/embed/3VE8FyQWVCw"  frameborder="0"  allow="accelerometer; autoplay; encrypted-media; gyroscope; picture-in-picture"  allowfullscreen></iframe>

</div>

  

::: warning Obs!

Var försiktig med hanteringen av elektrisk utrustning och kablar. Använd bara hela och oskadade maskiner och kablar

:::

  
  

### Svetsning i verkstad

  

Skydd av andra arbetare mot svetsningens skaderisker

För att skydda sig själv och sina arbetskamrater skall svetsplatsen avskärmas med bullerdämpande väggar eller draperier. Effektiva punktutsug, god belysning samt ventilation med från och tilluft är ett krav, och med sådan utrustning skapas en väl miljöanpassad arbetsmiljö. Om arbetsplatsen i verkstaden är rörlig kan människor i omgivningen skyddas från strålning, slipsprut, buller m.m. med hjälp av flyttbara och ljudabsorberande skärmväggar.

<!-- <img style="margin-top: 2em; padding: 20px" id="ingress" src="https://lernia.itslearning.com/data/1821/C33240/S%C3%A4kerhet/0083817_svets-sk%C3%A4rmsv%C3%A4gg-premium-2.jpg"> -->

<!-- ![enter image description here](https://lernia.itslearning.com/data/1821/C33240/S%C3%A4kerhet/0083817_svets-sk%C3%A4rmsv%C3%A4gg-premium-2.jpg) -->

  

Av hänsyn till andra människor kan detta vara något att tänka på:

- Tillse att ingen skadas eller besväras av sprut från slipmaskin eller skärbrännare.

- Släng inte elektrodstumpar eller liknande så att de kan skada arbetskamraterna.

- Ta bort skrot och skräp från arbetsplatsen och se till att gångpassager hålls fria från bråte.

### Allmän ventilation för att minimera luftföroreningar

Arbetsplatser skall ha god luftcirkulation. Varm luft stiger uppåt, men det är viktigt se till att det inte bildas varmluftsfickor innehållande svetsrök där svetsaren befinner sig.

Tilluften måste vara balanserad, dvs lika mycket luft som sugs ut skall komma in. Är mängden frånluft större än mängden tilluft uppstår undertryck vilket ger en dragig arbetsplats och smällande dörrar.

Motsatsen, d.v.s. övertryck, ger besvärlig luftcirkulation och dåligt fungerande punktutsug. Balanserat luftflöde är speciellt viktigt under den kalla årstiden, då dålig ventilation ofta ger otillfredsställande uppvärmning.

Vid svetsning inuti arbetsobjekt bör luftens självcirkulation underlättas. Arbetsstycket skall således vändas så, att det såväl upptill som nedtill finns öppningar där luften kan passera fritt. Står arbetsstycket direkt mot golvet bör det lyftas och pallas upp på t ex bockar så att frisk luft lätt kan komma in.

  

### Kontroll av svetsarens närmiljö

Fasta utsug skall finnas på alla svetsplatser. Det räcker inte med god allmänventilation, svetsröken skall avlägsnas innan den passerar svetsarens näsa. Därför är punktutsuget viktigt. Ett punktutsug förhindrar också röken från att sprida sig till andra som uppehåller sig i verkstaden.

Punktutsug på en förlängningsarm ger en effektiv ventilation,och ibland krävs portabla s.k. rökätare med filteraggregat. Se bara till att frånluften från

”rökätarna” leds bort. Dessa tar bort stoft men låter gaserna passera.


<img style="margin-top: 2em; padding: 20px; width:200px" id="ingress" src="https://lernia.itslearning.com/data/1821/C33240/S%C3%A4kerhet/punktutsug.png">

*Använd alltid punktutsug vid svetsning inomhus*

  

Mest rök ger svetsmetoderna metallbågsvetsning, gas-bågsvetsning med rörelektrod och innershieldsvetsning. Vid svetsning av dessa metoder är det därför viktigt att ta bort svetsröken så nära svetsstället som möjligt.

Teknik finns för att skapa en bra arbetsmiljö det gäller bara att utnyttja den. Det finns ett antal hjälpmedel och det gäller bara att skapa fasta rutiner för användandet av hjälpmedlen.

Förbättringar av arbetsmiljön kan göras med följande förslag:

  

- Före svetsning skall färg, fett, olja, glödskal, rost etc. omsorgsfullt avlägsnas.

- Dimensionera elektroden så, att inte onödigt grovt tillsatsmaterial används i onödan.

- Utsugets munstycke/tratt skall placeras så nära svetsstället som möjligt  utan att för den skull äventyra tillförseln av skyddsgas o.d.

- Allmänventilationen skall vara anpassad till luftbehovet. För starka utsug skapar undertryck i lokalen med drag som följd.

### Olika typer av punktutsug

Det är typen av svetsarbete och arbetsmiljö som avgör valet av punktutsug. Arbete på en fast arbetsplats (verkstad) är annorlunda än montagesvetsning t.ex, men på båda ställen krävs samma effektivitet vad gäller utsug.

  

Lösningarna kan vara dessa olika utsug.

  
  
  
  

### FIXTURUTSUG

<img style="margin-top: 2em; padding: 20px; width: 200px" id="ingress" src="https://lernia.itslearning.com/data/1821/C33240/S%C3%A4kerhet/Fixturutsug.png">

  

*Fördelar: Utsuget finns alltid på rätt plats. Utsuget är nära föroreningskällan. Ingen extra belastning på svetsaren.

Nackdelar: Svåra att konstruera.*

  

### FASTA UTSUG

<img style="margin-top: 2em; padding: 20px; width:300px" id="ingress" src="https://lernia.itslearning.com/data/1821/C33240/S%C3%A4kerhet/fasta%20utsug.png">

*Fördelar: Kräver ingen insats av svetsaren. Effektiva. Nackdelar: I allmänhet bara användbara för små svetsobjekt. Kräver ofta relativt stora luftmängder.*

  
  

### UTSUGSARMAR

<img style="margin-top: 2em; padding: 20px; width:300px" id="ingress" src="https://lernia.itslearning.com/data/1821/C33240/S%C3%A4kerhet/utsugsarm.jpg">

*Fördelar: Relativt stort rökinfångningsområde. Stor aktionsradie.

Nackdelar: Kräver insats av svetsaren för att vara effektiv.*

  
  

### FLYTTBARA UTSUGSMUNSTYCKEN

<img style="margin-top: 2em; padding: 20px" id="ingress" src="https://lernia.itslearning.com/data/1821/C33240/S%C3%A4kerhet/Flyttbara%20utsugsmunsktycke.jpg">

*Don anslutna till centralsystem

Fördelar: God räckvidd om många ventiler installeras.

Nackdelar: Kräver ständig flyttning av donet. Kräver noggrann placering.

Utsugsdon anslutet till portabelt filter.*

  

*Don anslutna till bärbara aggregat

Fördelar: Obegränsad räckvidd. Enkel lösning.

Nackdelar: Kräver ständig flyttning av munstycket. Kräver noggrann placering. Tunga filteraggregat.*

  

### Friskluftsmask – tryckluftsmask

Vissa svetsningsarbeten kräver friskluft till svetsarens andningszon. Det kan till exempel vara svetsning i trånga utrymmen, i höglegerat material, i aluminium etc. Det finns flera lösningar för friskluftstillflöde, men mest vanligt för svetsare är motordrivna friskluftssystem eller tryckluftsmask.

<img style="margin-top: 2em; padding: 20px; width: 300px" id="ingress" src="https://lernia.itslearning.com/data/1821/C33240/S%C3%A4kerhet/mask%208.jpg">
  

### Arbete i begränsade utrymmen

Vid arbete i trånga utrymmen kan en anrikning av förorenad luft förekomma. Vid skärning eller gassvetsning förbrukar svetslågan stora mängder oxygen och risken finns att oxygenhalten blir så låg att det medför kvävning för svetsaren.

  

Även andra typer av föroreningar som kolmonoxid och nitrösa gaser kan uppstå vid svetsning och skärning.

Svetsning i färg, olja och andra föroreningar kan också alstra skadliga ämnen.

  

::: warning Obs!

Svetsa därför aldrig på förorenat material.

:::

  

- Se upp med explosionsrisker vid anrikning av oxygen i begränsade utrymmen.

- Behållare eller tankar som innehållit brandfarliga ämnen skall ventileras och gas testas innan svetsarbete får ske.

- Var aktsam vid gassvetsning/skärning i trånga utrymmen. En gasläcka från acetylen känns på lukten, men tänk på att oxygen är luktfri. Numera finns oxygengas i Sverige som är försedd med ett ämne som luktar.

En oxygenberikning av t.ex. kläder kan innebära att en enda svetsloppa kan antända med en explosionsartad eldsvåda som följd.

Ädelgasen argon är tyngre än luft, och kan vid läckage lägga sig i botten på t ex en behållare och undantränga syre, vilket kan göra svetsaren medvetslös av syrebrist

  
  

### Brand

<img style="margin-top: 2em" id="ingress" src="https://pixabay.com/get/g4b10a13b4860e7818642f6992d4e67ece28d38f8042645c8073674c82f0e5667abc2ce9878d88ce92c479aa1d10e1b25_640.jpg">

  
  

Det är tyvärr vanligt att svetsare brännskadas på arbetsplatsen. Det kan vara allt från småsår från svetsloppor till livshotande skador. De temperaturer som svetsningen alstrar är mycket höga och mycket lokala därför är det är lätt att bli drabbad. De stora riskerna för personskador finns framförallt när man använder svetsgaser. Acetylen har låg antändningstemperatur och relativt låg flampunkt. Läckande acetylen utgör därför en allvarlig fara.

  

Företag måste ha skriftliga säkerhetsregler för svetsarbeten och noggrann kontroll över att dessa följs. Det går inte att undvika svetsloppor och heta slaggpartiklar vid svetsning. Därför är det alltid viktigt att undanröja allt brännbart material i närheten av svetsplatsen. Framför allt vid gasskärning är det viktigt att röja och städa. Skärloppor kan färdas långt och ta de mest oväntade vägar.
 När en skärloppa mörknat i färgen kan den fortfarande ha en temperatur av 400–500 °C och är följaktligen fullt kapabel att antända t ex trä, papper, asfalt etc.

  

Titta på filmen om brandskydd i en svetsverkstad

  

<div  class="videoWrapper">

<iframe  width="640"  height="390"  src="https://www.youtube.com/embed/86j7jsC7wOc"  frameborder="0"  allow="accelerometer; autoplay; encrypted-media; gyroscope; picture-in-picture"  allowfullscreen></iframe>

</div>

  

 **Brandrisker  det vid svetsarbete**

  
Oxygen, brinner inte, men höjer förbränningshastigheten avsevärt. Normalt finns ca 21 % oxygen i den luft vi andas men höjs oxygenhalten 3–4 % fördubblas förbränningshastigheten!

Höjs oxygen halten till 36 % åttadubblas förbränningshastigheten!

Hela och väl underhållna gasutrustningar är därför ett absolut krav framför allt i trånga utrymmen. Slangarna skall vara godkända, i god kondition och skall kontrolleras med jämna mellanrum.

  

Värme, oxygen och brännbart material är vad som behövs för att en brand skall uppstå.

  

Värmen bistår svetsaren med medans oxygen finns i luften. Det brännbara materialet brukar det inte vara brist på.

  

Då svetsaren inte kan avstå från värme och oxygen återstår bara att avlägsna det som är brännbart.

 I klartext betyder det att ta undan eller täcka över sådant som kan ta eld. 
 se bild vänster bild OK  höger EJ OK

 <img style="margin-top: 2em; padding: 20px" id="ingress" src="https://lernia.itslearning.com/data/1821/C33240/S%C3%A4kerhet/Brandrisk.PNG">

Blås aldrig ren kläderna med oxygen. Det kan innebära livsfara!

Oxygen kan få i stort sett allt att brinna. Blås därför aldrig kläderna rena med syrgas.

  

Brand vid svetsningsarbete kan också uppkomma genom:

- Antändning till följd av defekter i gassvetsutrustningen.
- Antändning genom gnistor och ”loppor”.
- Antändning av låga eller ljusbåge.
- Antändning på grund av värmeledning. Att förebygga brand är en viktig del i svetsarens vardag.

Värmeledning kan vara ett problem, framför allt då svetsningen sker nära väggar, tak och golv.

  

### Hantering av gasflaskor och regulatorer

  

En del av förebyggandet är en god utbildning i t.ex. handhavandet av svetsutrustningen.

Gasflaskor ska förvaras fastsatta på svetsmaskinen eller i direkt anslutning till densamma. Detta gäller såväl svetsgaser som gaser för rotskydd.

Flyttning och frakt av gasflaskor ska ske med hjälp av därtill avsedda flaskkärror. Detta för att garantera en säker hantering, men också för att svetsaren ska slippa onödiga och tunga lyft.

När svetsning ej pågår ska gasflaskor vara stängda.

Flaskor som inte används ska förvaras på markerad plats, helst nära ytterportar. Detta för att räddningskåren ska kunna planera vid eventuell brand. Gäller även svetsmaskiner med gasflaskan monterad!

  

Gasutrustningen skall vara försedd med bakslagsventiler på acetylenregulatorn och helst också på oxygenregulatorn På svetshandtaget skall finnas backventiler så att inte gaserna kan ta fel väg. (Enl. svensk lag skall bakslagsventil och backventiler finnas. Bakslagsventil på oxygen rekommenderas i Sverige, men är lagstadgad i t ex Norge).

 <img style="margin-top: 2em; padding: 20px" id="ingress" src="https://lernia.itslearning.com/data/1821/C33240/S%C3%A4kerhet/bakslagssp%C3%A4rr.jpg">

  

Skyddsgaser som argon, koldioxid och helium är i allmänhet inte brandfarliga, men vid en explosion i en sådan flaska utvecklas ändå enorma krafter. Gasflaskor och regulatorer tål en hel del men inte allt!

Se till att anslutningens packning är monterad och felfri. Använd aluminiumpackning till oxygen, inte plast-och absolut inte kopparpackningar.

  

Rotskyddsgaser som består av en blandning av hydrogen och nitrogen är däremot brandfarliga då hydrogen kan ta eld.

Fyllnadstrycket i en gasflaska är högt, från acetylenets 
15 bar till oxygen-, argonets m fl 200-300 bar. Detta faktum borde kunna ge en tankeställare om vad som kan inträffa om de söndersprängs.

Regulatorer för de olika gaserna är uppbyggda efter ungefär samma princip. Det finns en anslutning till gasflaskan, manometrar för fyllnads- resp arbetstryck, säkerhetsventiler och anslutningar till slangar.

  
 <img style="margin-top: 2em; padding: 20px; width:200px" id="ingress" src="https://lernia.itslearning.com/data/1821/C33240/S%C3%A4kerhet/regulator.jpg">
  
  

### Heta Arbeten

Svetsning orsakar årligen många bränder och explosioner där skador för hundratusentals kronor uppstår. Ofta är dessa bränder helt onödiga. I Sverige är det sedan början av 1990-talet klara regler. All svetsning på tillfälliga arbetsplatser såsom byggen, montageplatser o.s.v. får endast utföras av behörig personal, d.v.s. sådana som genomgått brandskyddsutbildning för brandfarliga heta arbeten. Den som svetsar, bevakar eller ansvarar för arbeten utanför den ordinarie arbetsplatsen ska ha utbildning samt ett certifikat för ”heta arbeten”.